---
title: סוד העיבור
permalink: /sod-haiibur
layout: ReadingLayout
customFont: Courier New
---

<div style="text-align: center">
  <h1>סוד העיבור</h1>
  <h2>לימוד הנפש - ספר 3 מתוך 4</h2>
  <h2>ראשית הנביעה</h2>
  <h3>מאת: שער עולם כותב</h3>
</div>

<TableOfContents :includeLevel="[1, 2]" />

<Quote>... יהיה כעץ שתול על פלגי מים אשר פריו ייתן בעתו ועלהו לא ייבול</Quote>

# א׳

```
 ּ

   ב

        בסוד העיבור נברא עולם

        שניים מאחד

        אחד משניים



        להט החרב המתהפכת
        שומרת דרך עץ החיים
        מבקעת את הדממה
        מבדילה ומאחה בתנועה



        מולידה שניים

        ומהם בריאה

```
# שער העיבור

```




ההוויה הנצחית היא המהות
   		  האלוהות


הדממה הבראשיתית  וההתהוות הבוקעת מתוכה


        

 סוד העיבור סוד הביקוע


בסוד העיבור מבקעת התהוות את הדממה
בסוד העיבור מתעברת אחדות
ונולד עולם.

     

 
  סוד העיבור   סוד האיחוי



בסוד העיבור מתאחה התהוות בדממה
אחדות נשלמת
ועולם נמחה




ביקוע ואיחוי
שניים מאחד
אחד משניים



בסוד   העיבור   נברא   עולם
 
סוד העיבור אותות ומופתים

---

ביקועים בוהקים והשלכות נפרשות
כך נטווה אריג הבריאה



ובאריג בלימה;
      
     
        אות לידת שניים
        מופת השלכת קיומם


וכך אותות ומופתים משליכים גלימה;
שמיים וארץ ועולם וחיים




וכך
בוהק האותות וזהר המופתים
התהוות אריג הבריאה
      
         זהר החיים

```
# שער הזהר

```


סוד העיבור אותות ומופתים

ביקועים בדממה כפעימות נשימה
בוהקים בזהר כבים בעלטה

הביקוע משליך השלכה
כניצוץ ושלהבת כטיפה ואדווה

     ההשלכה נפרשת

בוהקת בזוהר נספגת בעלטה

    
     הביקוע אות
     ומופת ההשלכה


מופתים כסדקי אור בקליפת הדממה המבוקעת
כזרועותיו הכמהות של פתית השלג המתגבש
פלגי ההתהוות
כענפים ושורשים
כברקים
צומחים לתוך הדממה
מתיכים מרחב ותנועה


שני מופתים נפגשים
פגישתם היא אות ומופת בעולם הנברא

וכך    

          אותות יוצרות מופתים
          מופתים יוצרים אותות

בתהליך אריגה קמאי  שתי וערב ושתי
אות לידת שניים
מופת השלכת קיומם



לידת שניים היא גרעין הבריאה
מופת שניים משליך גלימה



שניים
כאש ומים
והרוח הנושבת ביניהם היא רוח תנועה


נתינה וקבלה                     עימות וזרימה

            יחסי גומלין

זכר ונקבה                     חווה ונחווה


וכך

אותות ומופתים
מתעברים מולידים
 	    נרקמים
ומתהוות רקמות
    נרקמות
ומתהווים חיים
   נרקמים
ומתהווה עולם


ובעולם כל עיבור ולידה ורקמה
הם אות ומופת בעולם הנברא

וכך

בהק האותות וזהר המופתים
התהוות אריג הבריאה

 הוא זהר החיים

---
 
סוד העיבור     אור     צליל      רוח     מים 
    
   אש       ברק     ורעם


התנועה כחוט השני באריג הבריאה


יוצרת בלימה     ופורשת גלימה



תנועה שחרית ואין אופק ועומק
 
```
# שער תנועה 

```


תנועה נובעת 
מתווה רקמה בדממה

סף השקט ומקור העוצמה


פלג מים
מניע אבני ריחיים
בית בד   גזע עתיק
מפיח חיים בגלגלים קדומים

רוח גלים וימים


הקפת הכוכבים

זרימת הנהרות

צמיחת העצים

התגשמות הנשמות


גלגלים       נתיבים       ומסעות

מזג   שמיים   וארץ   עולם   וחיים
 
מראות התנועה:

הופעה      התרחקות
     
     שיוויון

התקרבות   העלמות

התקרבות והתרחקות הן מראה
ופועלות בכיווני רוחות השמיים כולם

הופעה והעלמות הן מראה
ומתקיימות במרכז העולם

איזון בין מראות התנועה הוא שיוויון

שיוויון הוא המראה והדממה


ובעבור השיוויון העולם נע
ותנועה משליכה על הזהר תופעה;

חיים     צמיחה   התפשטות   התפתחות   התווספות
מוות     קמילה   התכווצות   התנוונות    וגריעה

מחזוריות  ויחסיות


בתנועה נובעת  נטווה זהר החיים

---
 
סוד העיבור מזל ופורענות

שרידות והתכלות

שגשוג ובצורת

התעלות וחידלון
 

```
# שער מזל ופורענות 

```


מזל ופורענות כעמקים ופסגות
עליהם נפרשים נתיבי החיים


דרך המזל  שרידות – פריון   שגשוג   והתעלות

דרך הפורענות התכלות – עקרות   בצורת   חידלון


בקצות ענפיהם

    המזל   מניב       טוב   חכמה   יופי    פריחה
  
  פורענות מניבה   רע   הבלות   כיעור  נבילה


דרך המזל היא דרך פריחה
       נתיבי חיים  יצירה  ממשלה  ותבונה

וכך

   זהר החיים הופך  חסד ודין

נוטה לחיים ולמוות  לטוב ולרע


חסד התעלות     דין התכלות


היודע  סדרי עולם      דרך המזל תואר לו

הנע בסדרי עולם        דרך המזל דרכו

---
 
סוד העיבור חוויה


רגש      תחושה       דעת

דמיון     חלום       והכרה



רוח הוויה הנושבת במעמקי הנשמה
 
```
# שער חוויה 

```


רוח הוויה הנושבת במעמקי הנשמה


תמרות האור ;   לשלהבות הרגש
הבזקי דעת   וניצני תחושות.

נחשולי דמיון לחופי יבשות ההכרה
בגומלין ;  עימות וזרימה.  עיצוב בשחיקה
וממעל בענווה,
       רוחות עדנה ותובנה


חוויה            קשת הגוונים מלוא הדרה


למן הנשימה ועד אלוהות אדירה

למן גילוי הבהיר ועד נבכי הזייה

מרכסיו המצילים של גיא בן הינום
למרחביה המרהיבים של עדן נטולת הגבולות
 
  מרחבים פראיים  עצומים



אין ספור פלגי ההתהוות
נפגשים לרקמת חוויה
שתי וערב וחוט השני
מעשה מרכבה
 
שניים רוקדים בין עולמות אין סופיים
מעיין חיים מפכה וזהר בלתי נלאה
מגשימים את עצמם בתנועתם
במחול עצמותם

ומרחבי הריקוד פתוחים
מרחבי החוויה כיד הדמיון נפוצים
נטולי הגיונות


הנשמה מתיכה את הזהר
לכדי תמונה
מאייתת מציאות
חוצבת בגלם
בוראת גלום
מפיחה את עצמה   אותות ומופתים    חיים ועולם

הנשמה כיוצר בראשיתי אל מול השיש השמיימי

ולשמי הגלם אין סוף וקצה
לא תחתית לא גדר וסוכך

גודלם גדול מתפיסה כי לעולם יהוו אותה

ובהם

הלפנים הוא מאחור
הגדול הוא קטן
השחור לבן
החולף קבוע והקבוע חולף
וכל נשמה היא חוויתה
 
ובהם
נפרשים המרחבים והמימדים
ואין שעור לצבעים  צלילים  מראות ומעשים

ובהם
זהר החיים מתגלה באופיו הצלול 
  בעוצמתו הבראשיתית



ככל העולה על הרוח
ככל שתוביל יד הדמיון החופשייה

       הנשמה

היא חופש הבחירה שניתנה לחיים

זכות חירות החוויה האין סופית




היודע דרכי חוויה    הדרך לעדן תואר לו

הנע בדרכי חוויה     עדן  חוויתו

---
 
סוד העיבור  אות    תו    סמל    צורה


               סוד היצירה
 

```
# שער היצירה 

```


סוד העיבור   סוד היצירה

האות ביקוע
מופת ההשלכה

כך הזהר הופך מקראה


אות בלימה חבויה
נגלית כאות   תו   סמל  צורה


אות גלימה  הופכת בלימה  לעולם הנברא

וכך
     הווה  הופך   חווה   הופך  יוצר    ובורא




היודע סוד היצירה      דרך הבריאה  תואר לו

הנע בסוד היצירה       הבריאה דרכו
 
סוד העיבור    טבע

---

את הטבע טובעת  ההתהוות בתנועתה

שיפעת החיים בנשימתה



הטבע   הוא   שירה
 

```
# שער    טבע 

```



כל אות תו
 
כל מופת צליל

וכך

רקמה היא ניגון

הטבע שירה


שירת הטבע היא מהות החיים

תנועה לצליליה       דרך עוצמה

הפנמת ניגוניה        דרך מזל

חווית יופיה           עדן

הכרת תוויה          בריאה



החיים   הם   תנועה    לשירת   הטבע
 
סוד   העיבור

---

    אלוהות

      חיים

     עולם



        סוד ההתהוות


    
            ב
 
                ּ
```